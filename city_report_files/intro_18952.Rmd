Dagens byindeks gjelder for kommunene Sarpsborg og Fredrikstad. Det forhandles om byvekstavtale for byområdet Nedre Glomma hvor referanseåret er 2023. I løpet av perioden 2017-2022 ble det etablert en del nye trafikkregistreringspunkt, og en arbeidsgruppe ledet av bypakkesekretariatet har  foreslått hvilke punkter som skal inngå i indeksen. Forslaget er vedtatt av styringsgruppen. Den nye byindeksen er dermed utvidet til omkring det dobbelte antall punkt som var med i den forrige indeksen som hadde 2016 som referanseår. Det gjør at indeksen har større representativitet og er mindre sårbar mot bortfall av data og endringer i vegnettet. Trafikkregistreringspunktet på E6 er tatt ut på grunn av høy andel gjennomgangstrafikk.