## Gjennomgangstrafikk {#sec-through_traffic}
En analyse gjennomført av Statens vegvesen viser at andelen gjennomgangstrafikk i byområdet er relativt liten. Det er kun E6 som har en betydelig andel gjennomgangstrafikk, og derfor er det ikke tatt med noen byindekspunkt fra denne vegen. Øvrige ruter for gjennomgangstrafikk har relativt lite trafikk sammenlignet med den lokale trafikken. Når disse punktene også vektes sammen med øvrige punkt som kun har lokaltrafikk, vurderes gjennomgangstrafikk til å gi et ubetydelig bidrag til byindeksen.


## Bomstasjoner
I hele 2023 var det åtte operasjonelle bomstasjoner som alle var plassert rundt sentrale deler av Fredrikstad by. I perioden fra 1. januar til 20. mars 2024 var det ingen operasjonelle bomstasjoner i området, men fra 20. mars 2024 er det totalt 25 bomstasjoner i drift rundt både Fredrikstad og Sarpsborg, inkludert de åtte som fantes i 2023.


## Rolvsøysund bru
Trafikkregistreringspunktet ved Rolvsøysund bru har tidvis en del lengdemålinger som ikke er godkjent. Dette fører til at data fra punktet ikke er av god nok kvalitet til å inngå i den tre års glidende indeksen.